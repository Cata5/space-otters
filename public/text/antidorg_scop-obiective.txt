		În societatea contemporană, consumul de substanțe psihoactive reprezintă o problemă alarmantă. Se estimează că aproximativ 83 de milioane de persoane (15-64 de ani) din Uniunea Europeană, adică 28,9%, au consumat droguri ilegale cel puțin o dată în viață. Statistici recente relevă o creștere îngrijorătoare a consumului de substanțe psihoactive în rândul tinerilor, punându-i în fața unor riscuri majore pentru sănătatea lor fizică și mentală. Conform studiilor 17,4 milioane de adulți tineri (15-34 de ani) au consumat droguri în ultimul an (16,9 %). 
		Ne-am dorit sa organizam acest eveniment, deoarece va contribui la informarea tinerilor în legătură cu efectele negative ale consumului de substanțe psihoactive și de a promova un stil de viață sănătos și echilibrat. Ne propunem să oferim tinerilor o perspectivă detaliată despre consecințele negative ale drogurilor, nu doar asupra sănătății, dar și asupra relațiilor interpersonale, educației și viitoarei cariere.
Împreună cu oameni avizați în domeniu, am răspuns curiozităților elevilor de liceu, astfel considerăm și sperăm că a avut un efect benefic pentru aceștia.

