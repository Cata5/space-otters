Vizita noastră la Platforma Industrială Dacia de la Mioveni a început cu o prezentare detaliată a misiunii din acest sezon al competiției First Tech Challenge. Apoi, am expus pe scurt iterația noastră de robot, evidențiind caracteristicile tehnice și principiile de funcționare. Ulterior am detaliat modul în care robotul nostru este conceput pentru a îndeplini misiunea din competiție, subliniind punctele forte și strategiile implementate. Prezentarea a facilitat un schimb de informații valoros, oferindu-ne posibilitatea de a primi feedback constructiv din partea experților Dacia. Am identificat anumite aspecte ce pot fi îmbunătățite la robotul nostru, conturând planuri concrete de optimizare în vederea obținerii performanțelor dorite.

De asemenea, vizita a inclus un tur al platformei industriale acesta fiind impartit in 2 etape prezentarea Renault Tech Indrusties si partea mecanica in constructia de piese, oferindu-ne o perspectivă fascinantă asupra procesului de producție auto.Prezentare Renault Tech Indrustries a adăugat o notă de excelență experienței noastre. Am avut privilegiul de a asista la prezentări captivante privind modernizarea fabricii, mecanismele de eficientizare a procesului de producție și avansurile tehnologice utilizate în cadrul uzinei. Interacțiunea cu inginerii echipei, care ne-au oferit sfaturi prețioase.

Partea mecanică a prezentării ne-a oferit o perspectivă detaliată asupra procesului de fabricație a motoarelor și a cutiilor de viteză. Am înțeles rolul esențial pe care roboții îl joacă în eficientizarea producției, contribuind semnificativ la reducerea timpului de lucru.  Am observat la firul ierbii modul în care roboții sunt integrați în diverse etape ale producției, contribuind la eficientizarea și optimizarea operațiunilor.Suntem recunoscători pentru oportunitatea de a vizita Platforma Industrială Dacia și de a participa la Renault Tech Days. Această exaeriență ne-a îmbogățit cunoștințele și ne-a motivat să atingem noi performanțe în competițiile viitoare și să ne dezvoltăm în continuare abilitățile tehnice.
