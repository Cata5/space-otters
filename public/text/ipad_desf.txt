		Desfășurarea vizitei la IP Automatic Design a fost o experiență captivantă și educativă pentru membrii echipei noastre. Prin intermediul primei vizite a sediului sponsorilor noștri, membrii echipei și-au putut lărgi orizonturile tehnice, intrând în contact cu o diversitate de utilaje autonome și precise, realizând pași importanți spre înțelegerea principiilor ce stau în spatele acestora. 
		Ne-au fost prezentate, într-o manieră interactivă, care nu ne-a privat de perspectiva pur inginerească, procesele și conceptele din spatele utilajelor de prelucrare a pieselor, cu scopul de a putea să ne raportăm corect și realist la cerințele pe care le avem de la componentele personalizate utilizate pentru construcția robotului.
În cadrul vizitei, echipa noastră a avut oportunitatea de a prezenta o iterație a robotului nostru, evidențiind îmbunătățirile aduse și conceptele inovatoare implementate în proiectul nostru.
     		Am deschis un dialog cu echipa IP Automatic Design, discutând posibile sinergii și beneficii aduse de colaborarea noastră reciprocă. Am fost interesați de feedback-ul și sugestiile lor, având în vedere experiența lor vastă în domeniul tehnologiei și automatizării.
       		Această interacțiune bidirecțională a avut un impact pozitiv asupra colaborării dintre echipa noastră și IP Automatic Design, deschizând uși pentru viitoare inovații și îmbunătățiri în proiectul nostru.




