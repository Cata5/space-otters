Elevii prezenți la eveniment și-au exprimat admirația față de designul, funcționalitățile și performanțele robotului nostru, iar profesorii au fost la fel de entuziasmați să descopere această manifestare inovatoare a tehnologiei.Într-un moment interactiv, participanții au avut șansa unică de a prelua controlul și de a deveni ei înșiși "drivers" ai robotului, experimentând direct cu abilitățile sale și contribuind la atmosfera plină de energie a evenimentului.
Prin această interacțiune directă, am dorit să oferim participanților o experiență hands-on cu tehnologia robotică și să stârnim pasiunea pentru știință și inginerie. Am fost încântați să vedem că robotul nostru a devenit o sursă de inspirație și că a contribuit la consolidarea entuziasmului față de inovație în rândul tinerilor și a cadrelor didactice.
