		Pe parcursul unei ore de curs, am prezentat fenomenul FIRST® Tech Challenge unor clase terminale de la urmatoarele școli: Școala Gimnazială „Mihai Eminescu” Pitești; Școala Gimnazială „Tudor Mușatescu” Pitești; Școala Gimnazială „Mircea cel Bătrân” Pitești; Școala Gimnazială „Nicolae Simonide” Pitești; Școala Gimnazial „Mircea Eliade” Pitești. Am familiarizat elevii cu domeniul STEAM și cu competiția în sine, explicându-le mecanismele pe care folosim și punând accentul fenomenul Gracious Professionalism pe care FIRST®,ni l-a conturat.
 
		Am abordat atât aspectele teoretice, cât și cele practice specifice departamentelor tehnice, precum ansamblurile diferitelor iterații, principiile de funcționare și algoritmii implementați. O demonstrație cu robotul, în care elevii interesați au avut ocazia să devină driveri sub îndrumarea noastră, a adăugat dinamism și spontaneitate interacțiunii. Cu bucurie, am constatat că toți cei, aproximativ, 180 de elevi de gimnaziu au fost extrem de receptivi, iar curiozitatea a fost elementul central în discuțiile noastre. Ne exprimăm speranța că am reușit să îi inspirăm să exploreze lumea roboticii, să se străduiască să devină mai buni și să aleaga să lucreze alături de o echipă care îi sprijină în procesul de creștere. 

		Astfel, am evidențiat că avem capacitatea de a încuraja colectivul în ansamblul său, folosind puterea propriei noastre experiențe. Scopul nostru a fost să propagăm în mod eficient spiritul FIRST® în rândul copiilor. Am dorit să servim drept factor declanșator pentru inițiativa lor de a ieși din zona de confort, stabilind un dialog dinamic bazat pe mecanismul întrebărilor și al răspunsurilor punctuale. Rezultatul a fost promițător: copiii au rămas cu gândul la posibilitatea de a se alătura fie unei echipe FIRST® LEGO League, fie, în cazul celor din clasa a VIII-a, de a se implica în anul următor într-o echipă de FIRST® Tech Challenge. 
