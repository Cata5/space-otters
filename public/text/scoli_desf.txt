În perioada 25.09.2023-06.10.2023 pe parcursul unei ore captivante de curs, am avut privilegiul de a prezenta fenomenul FIRST® Tech Challenge elevilor din clasele terminale de la cinci școli din Pitești: Școala Gimnazială „Mihai Eminescu” Școala Gimnazială „Tudor Mușatescu” Școala Gimnazială „Mircea cel Bătrân” Școala Gimnazială „Nicolae Simonide” Școala Gimnazială „Mircea Eliade”.Obiectivele noastre au fost să familiarizăm elevii cu domeniul fascinant al STEAM (Știință, Tehnologie, Inginerie, Artă și Matematică) și cu privință la competiția FIRST® Tech Challenge, urmând apoi sa le explicăm detaliat mecanismele pe care le folosim.
Prezentarea noastră a inclus atât aspecte teoretice, cât și demonstrații practice specifice departamentelor tehnice. Am prezentat diferite iterații ale robotului, explicând principiile de funcționare și algoritmii implementați.Un moment memorabil a fost demonstrația cu robotul, unde elevii interesați au avut ocazia unică de a deveni driveri sub îndrumarea noastră. Interacțiunea a fost una dinamică și spontană, generând un entuziasm debordant și o curiozitate nestăvilită în rândul elevilor.Aproximativ 180 de elevi, cu ochii sclipind de curiozitate și minți deschise către descoperire, au participat activ la această incursiune în lumea roboticii.
Sperăm că această experiență i-a încurajat să exploreze tainele roboticii și că i-a motivat să-și îmbunătățească abilitățile. Am demonstrat că prin puterea propriilor noastre trăiri, putem încuraja colectivul în ansamblul său.Scopul nostru principal a fost să propagăm în mod eficient spiritul FIRST® în rândul copiilor. Am dorit să fim un factor declanșator pentru inițiativa lor de a ieși din zona de confort, stabilind un dialog dinamic bazat pe întrebări și răspunsuri punctuale.Rezultatul a fost unul promițător: copiii au plecat cu gândul la posibilitatea de a se alătura fie unei echipe FIRST® LEGO League, fie, în cazul elevilor din clasa a VIII-a, de a se implica în anul următor într-o echipă de FIRST® Tech Challenge.
